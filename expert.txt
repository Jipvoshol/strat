We zien onszelf echt als een house of communities, waarin we verschillende doelgroepen en subculturen verwelkomen.
De gemiddelde leeftijd van ons publiek ligt meestal tussen de 25 en 35 jaar – iets ouder dus – maar dit varieert per event. Zo trekken evenementen als De Binnenstad of Get Closer juist een jonger publiek. 

Op het gebied van muziek (en publiek) kun je grofweg de volgende categorieën onderscheiden:
House
Techno
Hardhouse/trance
Disco
Afrohouse/hiphop
Elk van deze doelgroepen heeft z’n eigen voorkeuren, interesses en gedrag (ook in terms of ticketsales). Zo danst het disco-publiek het liefst overdag, koopt tickets op tijd en gaat niet te frequent naar evenementen. Vaak weten ze behalve de naam Antal niet wie er draait. Het techno-publiek komt graag voor een Ratherlost-achtige marathon in beweging (lange events, day & night), dit zijn echte puristen die speciaal voor de line-up komen, community based, kopen meestal hun tickets tijdig omdat ze dankzij line-up kennis weten wat ze vet vinden. Ze gaan relatief gezien veel uit. 

House-publiek staat het liefst buiten met een cocktail (en een vape;-)) in het zonnetje, ze komen in grote getallen voor grote house namen als Pawsa en Chris Stussy, deze shows verkopen dan ook heel snel uit. Bij house line-ups met een minder bekende line-up, zien we vaak juist pas op de dag zelf en de dag voor het event veel aankopen. Lastminute deciders. En als een event vanwege regen naar binnen wordt verplaatst dan zien we meestal een hogere no-show bij house evenementen ;-). 
Dat gezegd hebbende: dit zijn natuurlijk zeer grove generalisaties, maar ze geven wel een idee van de verschillende vibes en energieën die we per event aantrekken.

Focus ligt op muziek
In de basis ligt bij Lofi onze focus altijd op één ding: muziek. Wij hopen de mensen aan te trekken die écht speciaal voor de muziek komen. Natuurlijk verwelkomen we ook bezoekers die voor Lofi als club komen, maar focussen we ons in marketing niet op het publiek 'dat gewoon vanavond uit wilt en het maakt eigenlijk niet uit waarheen'. We focussen ons echt op de muziekliefhebber. 
Ons deurbeleid is hier dan ook op afgestemd (te vinden op de website). We vragen bezoekers of ze weten naar welk event ze komen, om te checken of ze bij de sfeer en het concept passen. Dit doen we zeker niet alleen voor onszelf, maar juist ook voor de bezoeker. Zodat niemand terechtkomt op een event dat helemaal niet bij hem of haar past.




1
Expertkennis en context (Iris: 
Marketing) 
Om terug te komen op je vraag, ik ben ook bij veel externe partijen betrokken bij de 
marketing/ticketing. Sommige (meestal jonge/nieuwe) partijen help ik met het opzetten 
van hun ticketshop, marketingplan etc. Andere partijen zijn al een stuk meer ervaren en 
daarbij is weinig betrokkenheid nodig. We werken natuurlijk vanuit shared Eventix 
ticketshop, hierdoor kan ik partijen ook aansturen om op tijd te lanceren, line-ups aan te 
kondigen en aan de bel te trekken als ik denk dat de ticketstand in een alarmerende 
fase zit. Lofi heeft natuurlijk ook baat bij een volle club, dus in zekere zin is het een soort 
samenwerking.  
Zie hieronder mijn notes, ik hoop dat ik niks vergeten ben en anders stuur ik het je nog 
na :) 
Inzichten die invloed kunnen hebben op de 
kaartverkoop 
•Een goede lancering (bijv. met pre-registratie) blijkt soms al het halve werk. 
Wanneer een lancering succesvol is (bijv door in de eerste week 400 tickets te 
verkopen), is de kans op uitverkopen heel groot. (uit onderzoek eventix) 
•De datum waarop gelanceerd wordt is hierbij belangrijk, we zien in general altijd 
een piek in ticketsales tussen 20e en 30e van elke maand. Dit is wanneer stufi, 
zorgtoeslag en salaris bij de meeste mensen gestort worden.  
•Zaterdag is de minst goede dag voor een lancering/is het bereik op socials ook 
een stuk lager. Dit doen we om die reden nooit.  
•Voor zover mogelijk probeer ik bij het lanceren ook rekening te houden met 
soortgelijke evenementen die plaatsvinden. Zo lanceerde bijvoorbeeld De 
Binnenstad de dag voor koningsnacht/dag hun event, wat in mijn ogen een erg 
slecht moment is (mensen zijn bezig met het kopen van tickets voor dat weekend 
en voor Bevrijdingsdag en niet voor een event in juli - ook al is het salaris dan 
misschien net gestort). Dit zag je direct terug in de ticketverkoop, er werd bijna 
niet verkocht. Soms is het dus zinvoller om even te wachten, ook al zit je dan niet 
meer op je 90 dagen aanlooptijd die je het liefst zou willen hanteren. 
•Ook zagen we dit jaar bijv. dat mensen niet over het weekend van Bevrijdingsdag 
heen keken (10-11 mei). Met 3 opeenvolgende weekenden van Pasen (veel 
events), Koningsdag, Bevrijdingsdag, was iedereen wel even uitgefeest/blut op 
10-11 mei. Dit was een matig weekend voor ons.  
•Het weer speelt natuurlijk een grote rol. Als mensen zien dat het weer omslaat, 
dan is het animo om een ticket te kopen voor een event dat overdag binnen 
plaatsvindt enorm laag.  
•Voor de Courtyard blijkt: mensen plannen hun bezoek. De aankopen op de dag 
zelf zijn standaard aanzienlijk lager dan voor een nachtshow. Ook het weer (en de 
programmering) is hier natuurlijk weer van invloed op. Dit is gemiddeld voor 
enkel een dagshow vaak dus maar tussen de 100-250 op de dag zelf. Op zondag 
standaard lager dan op de zaterdag.  
•Voor de Club/nacht blijkt dus: op een zaterdagavond kan je nog wel zo'n 
200-650 tickets op de dag zelf verkopen (afhankelijk van het event, concurrentie, 
programmering natuurlijk). Op een vrijdagavond blijkt dit standaard weer 
minder, zo ongeveer tussen 100-350.  
Opvallende shows: 
•Opkomst bij Rush Hour, en Hunee & Antal is altijd hoog. Dit zijn gewilde events 
die vaak via 1 mailtje al uitverkopen. Het publiek 'hangt' wat minder buiten en 
staat echt te dansen. Om deze reden verkopen we bijv. bij ADE iets minder tickets 
voor Rush Hour dan voor andere events.  
•Voor sommige evenementen verkopen we juist ietsjes meer tickets als we denken 
dat de gastenlijst erg minimaal zal zijn (bijv bij Agrio Club soms), of als we een 
hoge no show verwachten (Koningsdag standaard).  